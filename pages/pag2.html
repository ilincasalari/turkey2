<!DOCTYPE html>
<html>

<head>
    <meta charset="UTF-8">
    <title>orase</title>
    <link rel="stylesheet" href="../css/p2.css">
</head>

<body>
    <h1>Orașe</h1>
 
    <p>
        <b><i>Istanbul</i></b> a fost capitală a Imperiului Roman, pentru două scurte perioade dintre anii 324-395, a
        Imperiului Roman de Răsărit, denumit și Imperiul Bizantin de istoriografia umanistă, între 395-1204, a
        Imperiului Latin de Constantinopol între 1204-1261, apoi din nou a Imperiul Bizantin refăcut, între 1261-1453 și
        a Imperiului Otoman până la proclamarea Republicii Turcia, la 13 octombrie 1923. Imperiul Roman de Răsărit a
        început a fi numit Imperiul Bizantin începând din sec. al 16-lea prin inițiativa istoricului umanist Hieronymus
        Wolf. Intemeietorul legendar a fost un anume Byzas din orașul Megara, iar atunci când Constantin I-ul cel Mare a
        trasat limitele viitoarei sale capitale a cuprins o arie tot șapte coline ca și în cazul Romei. Turcii au
        construit pe fiecare colină câte o moschee. Istanbul este cea mai mare concentrare urbană a Turciei și singurul
        megalopolis din lume întins pe două continente. În vechile texte românești, orașul era numit Țarigrad, Stanbul,
        Stambul, Înalta Poartă sau Poarta. Oficial fosta capitală a primit denumirea turcă de Istanbul la 28 martie
        1930, până atunci păstrându-și pe plan internațional numele antic și tradițional de Constantinopol.
    </p>
    <p>
        <b><i>İzmir</i></b> este un oraș din
        sud-vestul Turciei cu circa 3.000.000 locuitori.

        Este situat pe țărmul Mării Egee în golful cu același nume. Este al treilea oraș ca mărime în Turcia după
        Istanbul și Ankara. Orașul actual este așezat pe vatra vechii cetăți grecești Smyrna. După numeroase dispute
        între Turcia și Grecia, Izmirul a intrat sub autoritate turcească în anul 1922. Astăzi este un oraș modern cu
        rețele stradale noi, autostrăzi și un aeroport.
        Comunitatea creștină este atestată încă din primul secol, una din cele șapte scrisori din cartea Apocalipsei
        fiind adresată smirnenilor. În anul 155 a avut loc aici judecarea și condamnarea episcopului Policarp, fapt
        relatat în Martiriul Sfântului Policarp (sec. al II-lea).

        De-a lungul secolelor a fost permanent un oraș multi-etnic, în care populațiile au coexistat mai mult sau mai
        puțin în bună înțelegere. În 1818, călătorul William Jowett a descris distribuția populației din Smirna (acum
        Izmir): 60.000 de turci, 40.000 de greci, 10.000 de evrei, 3.000 de latini, 7.000 de armeni. După Primul Război
        Mondial și schimburile de populație dintre Grecia și Turcia din 1923 populația creștină a fost expulzată din
        oraș.
    </p>
    <p>
        <b><i>Antalya</i></b> este un oraș din sudul Turciei, situat la poalele munților Taurus, pe litoralul Mării
        Mediterane. Are o populație (împreună cu suburbiile) de cca 700 mii de locuitori.[1] Este centru administrativ
        al provinciei cu același nume și una din cele mai importante stațiuni de pe litoralul mediteraneean (fiind
        supranumită și capitala „Rivierei turcești”). Printre obiectivele turistice majore se numără Muzeul regional al
        Antalyei (cu o bogată colecție arheologică), cartierul vechi al orașului, numit Kaleiçi, unde se află porțile
        împăratului Hadrian (sec. II), muzeul Kaleiçi (în incinta fostei biserici ortodoxe Sf. Gheorghe), mai multe
        moschei din perioada otomană, printre care și ruinele moscheii Korkut construită în secolul al II-lea ca templu
        roman, transformat ulterior în biserică creștină și apoi, în secolul al XV-lea, în moschee ș.a. Este un
        important port și aeroport internațional.
    </p>
    <h5>
        <a href="../index.html">Turcia</a>
      <a href="../pages/pag1.html">Capitala</a>
      <a href="../pages/pag2.html">Orașe</a>
      <a href="https://ro.wikipedia.org/wiki/Istanbul">Istanbul</a>
      <a href="https://ro.wikipedia.org/wiki/%C4%B0zmir">Izmir</a>
      <a href="https://ro.wikipedia.org/wiki/Antalya">Antalya</a>
      </h5>
    


</body>

</html>